[English version](LOBBYING.en.md)

# Лобіювання

Лобізм (адвокація) — це легальний демократичний шлях взаємодії влади та суспільства. На сьогодні цей інститут існує у кожній цивілізованій країні світу та є частиною політичної системи.

Якщо вас цікавить конкретний законопроєкт у вигляді [пулл-реквесту](https://github.com/opensourcewebsite-org/ua-law/pulls) або політичний напрям ми можемо об'єднати наші зусилля для досягнення ефективного впливу на органи прийняття рішень та репрезентувати своє бачення питання. Гарантуємо, що процес буде відбуватися прозоро та в межах закону. Ми співпрацюємо з кращими членами [Української асоціації професіоналів у сфері GR та лобістів](http://grukraine.com.ua), з державними органами, групами впливу та медіа.

Наша команда використовує нестандартні, творчі, але законні засоби досягнення необхідних результатів, а також такі класичні форми лобіювання як:

* розсилання інформаційних матеріалів до суб’єктів законодавчої ініціативи або до представників громадськості для ознайомлення та подальшого використання;

* подання петицій та проведення інформаційних кампаній на їх підтримку (Президенту України, до Кабінету міністрів, до Верховної Ради, до органів місцевого самоврядування);

* організація та проведення заходів: круглих столів, семінарів, конференцій, тощо (в тому числі за участю депутатів та державних службовців) щодо необхідності прийняття законів;

* проведення інформаційних кампаній у ЗМІ та соціальних медіа (для пояснення суті майбутніх змін та формування позитивної громадської думки);

* проведення експертиз законопроєктів, внесених до Верховної Ради з детальними та конкретними пропозиції з удосконалення норм, щодо включення норм чи виключення окремих норм проєкту закону;

* виступи на відкритих парламентських чи комітетських слуханнях з метою донесення позиції щодо питань, які потребують уваги народних депутатів чи законодавчого регулювання.

Ми відкриті для пропозицій, ділових контактів та нових форматів співпраці задля просування ідей та застосування методів цивілізованого лобіювання в Україні.
